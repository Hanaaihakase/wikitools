<p><br>
卷之八
</p><p><ruby><rb>衞靈公</rb><rp>（</rp><rt>ゑいれいこう</rt><rp>）</rp></ruby>第十五
</p><p><br>
十五之一
</p><p>衞靈公問陳於孔子。孔子對曰：「俎豆之事，則嘗聞之矣；軍旅之事，未之學也。」明日遂行。在陳絕糧。從者病，莫能興。子路慍見曰：「君子亦有窮乎？」子曰：「君子固窮，小人窮斯濫矣。」
</p><p><span>〈<ruby><rb>衞</rb><rp>（</rp><rt>ゑい</rt><rp>）</rp></ruby>の<ruby><rb>靈公</rb><rp>（</rp><rt>れいこう</rt><rp>）</rp></ruby><ruby><rb>陳</rb><rp>（</rp><rt>ちん</rt><rp>）</rp></ruby>を<ruby><rb>孔子</rb><rp>（</rp><rt>こうし</rt><rp>）</rp></ruby>に<ruby><rb>問</rb><rp>（</rp><rt>と</rt><rp>）</rp></ruby>ふ。<ruby><rb>孔子</rb><rp>（</rp><rt>こうし</rt><rp>）</rp></ruby><ruby><rb>對</rb><rp>（</rp><rt>こた</rt><rp>）</rp></ruby>へて曰く、<ruby><rb>俎豆</rb><rp>（</rp><rt>そとう</rt><rp>）</rp></ruby>の<ruby><rb>事</rb><rp>（</rp><rt>こと</rt><rp>）</rp></ruby>は<ruby><rb>則</rb><rp>（</rp><rt>すなは</rt><rp>）</rp></ruby>ち<ruby><rb>嘗</rb><rp>（</rp><rt>かつ</rt><rp>）</rp></ruby>て<ruby><rb>之</rb><rp>（</rp><rt>これ</rt><rp>）</rp></ruby>を<ruby><rb>聞</rb><rp>（</rp><rt>き</rt><rp>）</rp></ruby>けり、<ruby><rb>軍旅</rb><rp>（</rp><rt>ぐんりよ</rt><rp>）</rp></ruby>の<ruby><rb>事</rb><rp>（</rp><rt>こと</rt><rp>）</rp></ruby>は<ruby><rb>未</rb><rp>（</rp><rt>いま</rt><rp>）</rp></ruby>だ<ruby><rb>之</rb><rp>（</rp><rt>これ</rt><rp>）</rp></ruby>を<ruby><rb>學</rb><rp>（</rp><rt>まな</rt><rp>）</rp></ruby>ばざるなりと。<ruby><rb>明日</rb><rp>（</rp><rt>みやうにち</rt><rp>）</rp></ruby><ruby><rb>遂</rb><rp>（</rp><rt>つひ</rt><rp>）</rp></ruby>に<ruby><rb>行</rb><rp>（</rp><rt>さ</rt><rp>）</rp></ruby>る。<ruby><rb>陳</rb><rp>（</rp><rt>ちん</rt><rp>）</rp></ruby>に<ruby><rb>在</rb><rp>（</rp><rt>あ</rt><rp>）</rp></ruby>りて<ruby><rb>糧</rb><rp>（</rp><rt>りやう</rt><rp>）</rp></ruby>を<ruby><rb>絶</rb><rp>（</rp><rt>た</rt><rp>）</rp></ruby>つ。<ruby><rb>從者</rb><rp>（</rp><rt>じゆうしや</rt><rp>）</rp></ruby><ruby><rb>病</rb><rp>（</rp><rt>や</rt><rp>）</rp></ruby>み、<ruby><rb>能</rb><rp>（</rp><rt>よ</rt><rp>）</rp></ruby>く<ruby><rb>興</rb><rp>（</rp><rt>た</rt><rp>）</rp></ruby>つ<ruby><rb>莫</rb><rp>（</rp><rt>な</rt><rp>）</rp></ruby>し。<ruby><rb>子路</rb><rp>（</rp><rt>しろ</rt><rp>）</rp></ruby><ruby><rb>慍</rb><rp>（</rp><rt>うら</rt><rp>）</rp></ruby>み<ruby><rb>見</rb><rp>（</rp><rt>み</rt><rp>）</rp></ruby>て<ruby><rb>曰</rb><rp>（</rp><rt>いは</rt><rp>）</rp></ruby>く、<ruby><rb>君子</rb><rp>（</rp><rt>くんし</rt><rp>）</rp></ruby>も<ruby><rb>亦</rb><rp>（</rp><rt>また</rt><rp>）</rp></ruby><ruby><rb>窮</rb><rp>（</rp><rt>きう</rt><rp>）</rp></ruby>する<ruby><rb>有</rb><rp>（</rp><rt>あ</rt><rp>）</rp></ruby>るか。子曰く、<ruby><rb>君子</rb><rp>（</rp><rt>くんし</rt><rp>）</rp></ruby><ruby><rb>固</rb><rp>（</rp><rt>もと</rt><rp>）</rp></ruby>より<ruby><rb>窮</rb><rp>（</rp><rt>きう</rt><rp>）</rp></ruby>す、<ruby><rb>小人</rb><rp>（</rp><rt>せうじん</rt><rp>）</rp></ruby><ruby><rb>窮</rb><rp>（</rp><rt>きう</rt><rp>）</rp></ruby>すれば<ruby><rb>斯</rb><rp>（</rp><rt>こゝ</rt><rp>）</rp></ruby>に<ruby><rb>濫</rb><rp>（</rp><rt>らん</rt><rp>）</rp></ruby>す。〉</span>
</p><p><br>
十五之二
</p><p>子曰：「賜也，女以予爲多學而識之者與？」對曰：「然，非與？」曰：「非也，予一以貫之。」
</p><p><span>〈<ruby><rb>子</rb><rp>（</rp><rt>し</rt><rp>）</rp></ruby>曰く、<ruby><rb>賜</rb><rp>（</rp><rt>し</rt><rp>）</rp></ruby>や、<ruby><rb>女</rb><rp>（</rp><rt>なんぢ</rt><rp>）</rp></ruby><ruby><rb>予</rb><rp>（</rp><rt>よ</rt><rp>）</rp></ruby>を<ruby><rb>以</rb><rp>（</rp><rt>もつ</rt><rp>）</rp></ruby>て<ruby><rb>多</rb><rp>（</rp><rt>おほ</rt><rp>）</rp></ruby>く<ruby><rb>學</rb><rp>（</rp><rt>まな</rt><rp>）</rp></ruby>んで<ruby><rb>之</rb><rp>（</rp><rt>これ</rt><rp>）</rp></ruby>を<ruby><rb>識</rb><rp>（</rp><rt>し</rt><rp>）</rp></ruby>る<ruby><rb>者</rb><rp>（</rp><rt>もの</rt><rp>）</rp></ruby>と<ruby><rb>爲</rb><rp>（</rp><rt>な</rt><rp>）</rp></ruby>すか。<ruby><rb>對</rb><rp>（</rp><rt>こた</rt><rp>）</rp></ruby>へて<ruby><rb>曰</rb><rp>（</rp><rt>いは</rt><rp>）</rp></ruby>く、<ruby><rb>然</rb><rp>（</rp><rt>しか</rt><rp>）</rp></ruby>り、<ruby><rb>非</rb><rp>（</rp><rt>ひ</rt><rp>）</rp></ruby>なるか。曰く、<ruby><rb>非</rb><rp>（</rp><rt>ひ</rt><rp>）</rp></ruby>なり、<ruby><rb>予</rb><rp>（</rp><rt>わ</rt><rp>）</rp></ruby>れ<ruby><rb>一</rb><rp>（</rp><rt>いつ</rt><rp>）</rp></ruby><ruby><rb>以</rb><rp>（</rp><rt>もつ</rt><rp>）</rp></ruby>て<ruby><rb>之</rb><rp>（</rp><rt>これ</rt><rp>）</rp></ruby>を<ruby><rb>貫</rb><rp>（</rp><rt>つらぬ</rt><rp>）</rp></ruby>く。〉</span>
</p><p><br>
十五之三
</p><p>子曰：「由，知德者鮮矣！」
</p><p><span>〈<ruby><rb>子</rb><rp>（</rp><rt>し</rt><rp>）</rp></ruby>曰く、<ruby><rb>由</rb><rp>（</rp><rt>いう</rt><rp>）</rp></ruby>、<ruby><rb>德</rb><rp>（</rp><rt>とく</rt><rp>）</rp></ruby>を<ruby><rb>知</rb><rp>（</rp><rt>し</rt><rp>）</rp></ruby>る<ruby><rb>者</rb><rp>（</rp><rt>もの</rt><rp>）</rp></ruby>は<ruby><rb>鮮</rb><rp>（</rp><rt>すくな</rt><rp>）</rp></ruby>し。〉</span>
</p><p><br>
十五之四
</p><p>子曰：「無爲而治者，其舜也與！夫何爲哉？恭己正南面而已矣。」
</p><p><span>〈<ruby><rb>子</rb><rp>（</rp><rt>し</rt><rp>）</rp></ruby>曰く、<ruby><rb>無爲</rb><rp>（</rp><rt>むゐ</rt><rp>）</rp></ruby>にして<ruby><rb>治</rb><rp>（</rp><rt>をさ</rt><rp>）</rp></ruby>まる<ruby><rb>者</rb><rp>（</rp><rt>もの</rt><rp>）</rp></ruby>は<ruby><rb>其</rb><rp>（</rp><rt>そ</rt><rp>）</rp></ruby>れ<ruby><rb>舜</rb><rp>（</rp><rt>しゆん</rt><rp>）</rp></ruby>か、<ruby><rb>夫</rb><rp>（</rp><rt>そ</rt><rp>）</rp></ruby>れ<ruby><rb>何</rb><rp>（</rp><rt>なに</rt><rp>）</rp></ruby>を<ruby><rb>爲</rb><rp>（</rp><rt>な</rt><rp>）</rp></ruby>さんや、<ruby><rb>己</rb><rp>（</rp><rt>おのれ</rt><rp>）</rp></ruby>を<ruby><rb>恭</rb><rp>（</rp><rt>うや<span><span>〳</span><span>〵</span></span></rt><rp>）</rp></ruby>しくし<ruby><rb>正</rb><rp>（</rp><rt>ただ</rt><rp>）</rp></ruby>しく<ruby><rb>南面</rb><rp>（</rp><rt>なんめん</rt><rp>）</rp></ruby>するのみ。〉</span>
</p><p><br>
十五之五
</p><p>子張問行。子曰：「言忠信，行篤敬，雖蠻貊之邦行矣。言不忠信，行不篤敬，雖州里行乎哉？立，則見其參於前也；在輿，則見其倚於衡也。夫然後行。」子張書諸紳。
</p><p><span>〈<ruby><rb>子張</rb><rp>（</rp><rt>しちやう</rt><rp>）</rp></ruby><ruby><rb>行</rb><rp>（</rp><rt>おこな</rt><rp>）</rp></ruby>はるゝを<ruby><rb>問</rb><rp>（</rp><rt>と</rt><rp>）</rp></ruby>ふ。<ruby><rb>子</rb><rp>（</rp><rt>し</rt><rp>）</rp></ruby>曰く、<ruby><rb>言</rb><rp>（</rp><rt>げん</rt><rp>）</rp></ruby><ruby><rb>忠信</rb><rp>（</rp><rt>ちうしん</rt><rp>）</rp></ruby>、<ruby><rb>行</rb><rp>（</rp><rt>おこなひ</rt><rp>）</rp></ruby><ruby><rb>篤敬</rb><rp>（</rp><rt>とくけい</rt><rp>）</rp></ruby>ならば、<ruby><rb>蠻貊</rb><rp>（</rp><rt>ばんぱく</rt><rp>）</rp></ruby>の<ruby><rb>邦</rb><rp>（</rp><rt>くに</rt><rp>）</rp></ruby>と<ruby><rb>雖</rb><rp>（</rp><rt>いへど</rt><rp>）</rp></ruby>も<ruby><rb>行</rb><rp>（</rp><rt>おこな</rt><rp>）</rp></ruby>はれん。<ruby><rb>言</rb><rp>（</rp><rt>げん</rt><rp>）</rp></ruby><ruby><rb>忠信</rb><rp>（</rp><rt>ちうしん</rt><rp>）</rp></ruby>ならず、<ruby><rb>行</rb><rp>（</rp><rt>おこなひ</rt><rp>）</rp></ruby><ruby><rb>篤敬</rb><rp>（</rp><rt>とくけい</rt><rp>）</rp></ruby>ならずんば、州里と雖も行はれんや。立てば<ruby><rb>則</rb><rp>（</rp><rt>すなは</rt><rp>）</rp></ruby>ち<ruby><rb>其前</rb><rp>（</rp><rt>そのまへ</rt><rp>）</rp></ruby>に<ruby><rb>參</rb><rp>（</rp><rt>さん</rt><rp>）</rp></ruby>たるを<ruby><rb>見</rb><rp>（</rp><rt>み</rt><rp>）</rp></ruby>、<ruby><rb>輿</rb><rp>（</rp><rt>よ</rt><rp>）</rp></ruby>に<ruby><rb>在</rb><rp>（</rp><rt>あ</rt><rp>）</rp></ruby>りては、<ruby><rb>則</rb><rp>（</rp><rt>すなは</rt><rp>）</rp></ruby>ち<ruby><rb>其衡</rb><rp>（</rp><rt>そのかう</rt><rp>）</rp></ruby>に<ruby><rb>倚</rb><rp>（</rp><rt>よ</rt><rp>）</rp></ruby>る<ruby><rb>見</rb><rp>（</rp><rt>み</rt><rp>）</rp></ruby>る、<ruby><rb>夫</rb><rp>（</rp><rt>そ</rt><rp>）</rp></ruby>れ<ruby><rb>然</rb><rp>（</rp><rt>しか</rt><rp>）</rp></ruby>る<ruby><rb>後</rb><rp>（</rp><rt>のち</rt><rp>）</rp></ruby>に<ruby><rb>行</rb><rp>（</rp><rt>おこな</rt><rp>）</rp></ruby>はれん。<ruby><rb>子張</rb><rp>（</rp><rt>しちやう</rt><rp>）</rp></ruby><ruby><rb>諸</rb><rp>（</rp><rt>これ</rt><rp>）</rp></ruby>を<ruby><rb>紳</rb><rp>（</rp><rt>しん</rt><rp>）</rp></ruby>に<ruby><rb>書</rb><rp>（</rp><rt>しよ</rt><rp>）</rp></ruby>す。〉</span>
</p><p><br>
十五之六
</p><p>子曰：「直哉史魚！邦有道，如矢；邦無道，如矢。君子哉蘧伯玉！邦有道，則仕；邦無道，則可卷而懷之。」
</p><p><span>〈<ruby><rb>子</rb><rp>（</rp><rt>し</rt><rp>）</rp></ruby>曰く、<ruby><rb>直</rb><rp>（</rp><rt>ちよく</rt><rp>）</rp></ruby>なるかな<ruby><rb>史魚</rb><rp>（</rp><rt>しぎよ</rt><rp>）</rp></ruby>、<ruby><rb>邦</rb><rp>（</rp><rt>くに</rt><rp>）</rp></ruby><ruby><rb>道</rb><rp>（</rp><rt>みち</rt><rp>）</rp></ruby><ruby><rb>有</rb><rp>（</rp><rt>あ</rt><rp>）</rp></ruby>れば<ruby><rb>矢</rb><rp>（</rp><rt>や</rt><rp>）</rp></ruby>の<ruby><rb>如</rb><rp>（</rp><rt>ごと</rt><rp>）</rp></ruby>く、<ruby><rb>邦</rb><rp>（</rp><rt>くに</rt><rp>）</rp></ruby><ruby><rb>道</rb><rp>（</rp><rt>みち</rt><rp>）</rp></ruby><ruby><rb>無</rb><rp>（</rp><rt>な</rt><rp>）</rp></ruby>きも<ruby><rb>矢</rb><rp>（</rp><rt>や</rt><rp>）</rp></ruby>の<ruby><rb>如</rb><rp>（</rp><rt>ごと</rt><rp>）</rp></ruby>し。<ruby><rb>君子</rb><rp>（</rp><rt>くんし</rt><rp>）</rp></ruby>なるかな<ruby><rb>蘧伯玉</rb><rp>（</rp><rt>きよはくぎよく</rt><rp>）</rp></ruby>、<ruby><rb>邦</rb><rp>（</rp><rt>くに</rt><rp>）</rp></ruby><ruby><rb>道</rb><rp>（</rp><rt>みち</rt><rp>）</rp></ruby><ruby><rb>有</rb><rp>（</rp><rt>あ</rt><rp>）</rp></ruby>れば、<ruby><rb>則</rb><rp>（</rp><rt>すなは</rt><rp>）</rp></ruby>ち<ruby><rb>仕</rb><rp>（</rp><rt>つか</rt><rp>）</rp></ruby>え、<ruby><rb>邦</rb><rp>（</rp><rt>くに</rt><rp>）</rp></ruby><ruby><rb>道</rb><rp>（</rp><rt>みち</rt><rp>）</rp></ruby><ruby><rb>無</rb><rp>（</rp><rt>なけ</rt><rp>）</rp></ruby>れば、<ruby><rb>則</rb><rp>（</rp><rt>すなは</rt><rp>）</rp></ruby>ち<ruby><rb>卷</rb><rp>（</rp><rt>ま</rt><rp>）</rp></ruby>いて之を<ruby><rb>懷</rb><rp>（</rp><rt>ふところ</rt><rp>）</rp></ruby>にす<ruby><rb>可</rb><rp>（</rp><rt>べ</rt><rp>）</rp></ruby>し。〉</span>
</p><p><br>
十五之七
</p><p>子曰：「可與言，而不與之言，失人；不可與言，而與之言，失言。知者不失人，亦不失言。」
</p><p><span>〈<ruby><rb>子</rb><rp>（</rp><rt>し</rt><rp>）</rp></ruby>曰く、<ruby><rb>與</rb><rp>（</rp><rt>とも</rt><rp>）</rp></ruby>に言ふ<ruby><rb>可</rb><rp>（</rp><rt>べ</rt><rp>）</rp></ruby>くして、而して之と<ruby><rb>與</rb><rp>（</rp><rt>とも</rt><rp>）</rp></ruby>に<ruby><rb>言</rb><rp>（</rp><rt>い</rt><rp>）</rp></ruby>はざれば、<ruby><rb>人</rb><rp>（</rp><rt>ひと</rt><rp>）</rp></ruby>を<ruby><rb>失</rb><rp>（</rp><rt>うしな</rt><rp>）</rp></ruby>ふ、<ruby><rb>與</rb><rp>（</rp><rt>とも</rt><rp>）</rp></ruby>に<ruby><rb>言</rb><rp>（</rp><rt>い</rt><rp>）</rp></ruby>ふ<ruby><rb>可</rb><rp>（</rp><rt>べ</rt><rp>）</rp></ruby>からずして、而して之と<ruby><rb>與</rb><rp>（</rp><rt>とも</rt><rp>）</rp></ruby>に<ruby><rb>言</rb><rp>（</rp><rt>い</rt><rp>）</rp></ruby>へば、<ruby><rb>言</rb><rp>（</rp><rt>げん</rt><rp>）</rp></ruby>を<ruby><rb>失</rb><rp>（</rp><rt>うしな</rt><rp>）</rp></ruby>ふ。<ruby><rb>知者</rb><rp>（</rp><rt>ちしや</rt><rp>）</rp></ruby>は<ruby><rb>人</rb><rp>（</rp><rt>ひと</rt><rp>）</rp></ruby>を<ruby><rb>失</rb><rp>（</rp><rt>うしな</rt><rp>）</rp></ruby>はず、<ruby><rb>亦</rb><rp>（</rp><rt>また</rt><rp>）</rp></ruby><ruby><rb>言</rb><rp>（</rp><rt>げん</rt><rp>）</rp></ruby>を<ruby><rb>失</rb><rp>（</rp><rt>うしな</rt><rp>）</rp></ruby>はず。〉</span>
</p><p><br>
十五之八
</p><p>子曰：「志士仁人，無求生以害仁，有殺身以成仁。」
</p><p><span>〈<ruby><rb>子</rb><rp>（</rp><rt>し</rt><rp>）</rp></ruby>曰く、<ruby><rb>志士</rb><rp>（</rp><rt>しし</rt><rp>）</rp></ruby><ruby><rb>仁人</rb><rp>（</rp><rt>じんじん</rt><rp>）</rp></ruby>は、<ruby><rb>生</rb><rp>（</rp><rt>せい</rt><rp>）</rp></ruby>を<ruby><rb>求</rb><rp>（</rp><rt>もと</rt><rp>）</rp></ruby>めて<ruby><rb>以</rb><rp>（</rp><rt>もつ</rt><rp>）</rp></ruby>て<ruby><rb>仁</rb><rp>（</rp><rt>じん</rt><rp>）</rp></ruby>を<ruby><rb>害</rb><rp>（</rp><rt>がい</rt><rp>）</rp></ruby>すること<ruby><rb>無</rb><rp>（</rp><rt>な</rt><rp>）</rp></ruby>し、<ruby><rb>身</rb><rp>（</rp><rt>み</rt><rp>）</rp></ruby>を<ruby><rb>殺</rb><rp>（</rp><rt>ころ</rt><rp>）</rp></ruby>して<ruby><rb>以</rb><rp>（</rp><rt>もつ</rt><rp>）</rp></ruby>て<ruby><rb>仁</rb><rp>（</rp><rt>じん</rt><rp>）</rp></ruby>を<ruby><rb>成</rb><rp>（</rp><rt>な</rt><rp>）</rp></ruby>す<ruby><rb>有</rb><rp>（</rp><rt>あ</rt><rp>）</rp></ruby>り。〉</span>
</p><p><br>
十五之九
</p><p>子貢問爲仁。子曰：「工欲善其事，必先利其器。居是邦也，事其大夫之賢者，友其士之仁者。」
</p><p><span>〈<ruby><rb>子貢</rb><rp>（</rp><rt>しこう</rt><rp>）</rp></ruby><ruby><rb>仁</rb><rp>（</rp><rt>じん</rt><rp>）</rp></ruby>を<ruby><rb>爲</rb><rp>（</rp><rt>な</rt><rp>）</rp></ruby>すを<ruby><rb>問</rb><rp>（</rp><rt>と</rt><rp>）</rp></ruby>ふ。子曰く、<ruby><rb>工</rb><rp>（</rp><rt>こう</rt><rp>）</rp></ruby><ruby><rb>其事</rb><rp>（</rp><rt>そのこと</rt><rp>）</rp></ruby>を<ruby><rb>善</rb><rp>（</rp><rt>よく</rt><rp>）</rp></ruby>せんと<ruby><rb>欲</rb><rp>（</rp><rt>ほつ</rt><rp>）</rp></ruby>せば、<ruby><rb>必</rb><rp>（</rp><rt>かなら</rt><rp>）</rp></ruby>ず<ruby><rb>先</rb><rp>（</rp><rt>ま</rt><rp>）</rp></ruby>づ<ruby><rb>其器</rb><rp>（</rp><rt>そのき</rt><rp>）</rp></ruby>を<ruby><rb>利</rb><rp>（</rp><rt>り</rt><rp>）</rp></ruby>にす。<ruby><rb>是</rb><rp>（</rp><rt>こ</rt><rp>）</rp></ruby>の<ruby><rb>邦</rb><rp>（</rp><rt>くに</rt><rp>）</rp></ruby>に<ruby><rb>居</rb><rp>（</rp><rt>を</rt><rp>）</rp></ruby>るや、<ruby><rb>其</rb><rp>（</rp><rt>その</rt><rp>）</rp></ruby><ruby><rb>大夫</rb><rp>（</rp><rt>たいふ</rt><rp>）</rp></ruby>の<ruby><rb>賢者</rb><rp>（</rp><rt>けんしや</rt><rp>）</rp></ruby>に<ruby><rb>事</rb><rp>（</rp><rt>つか</rt><rp>）</rp></ruby>へ、<ruby><rb>其士</rb><rp>（</rp><rt>そのし</rt><rp>）</rp></ruby>の<ruby><rb>仁者</rb><rp>（</rp><rt>じんしや</rt><rp>）</rp></ruby>を<ruby><rb>友</rb><rp>（</rp><rt>とも</rt><rp>）</rp></ruby>とす。〉</span>
</p><p><br>
十五之十
</p><p>顏淵問爲邦。子曰：「行夏之時，乘殷之輅，服周之冕，樂則韶舞。放鄭聲，遠佞人。鄭聲淫，佞人殆。」
</p><p><span>〈<ruby><rb>顏淵</rb><rp>（</rp><rt>がんゑん</rt><rp>）</rp></ruby><ruby><rb>邦</rb><rp>（</rp><rt>くに</rt><rp>）</rp></ruby>を<ruby><rb>爲</rb><rp>（</rp><rt>をさ</rt><rp>）</rp></ruby>むるを<ruby><rb>問</rb><rp>（</rp><rt>と</rt><rp>）</rp></ruby>ふ。<ruby><rb>子</rb><rp>（</rp><rt>し</rt><rp>）</rp></ruby>曰く、<ruby><rb>夏</rb><rp>（</rp><rt>か</rt><rp>）</rp></ruby>の<ruby><rb>時</rb><rp>（</rp><rt>とき</rt><rp>）</rp></ruby>を<ruby><rb>行</rb><rp>（</rp><rt>おこな</rt><rp>）</rp></ruby>ひ、<ruby><rb>殷</rb><rp>（</rp><rt>いん</rt><rp>）</rp></ruby>の<ruby><rb>輅</rb><rp>（</rp><rt>ろ</rt><rp>）</rp></ruby>に<ruby><rb>乘</rb><rp>（</rp><rt>の</rt><rp>）</rp></ruby>り、<ruby><rb>周</rb><rp>（</rp><rt>しう</rt><rp>）</rp></ruby>の<ruby><rb>冕</rb><rp>（</rp><rt>べん</rt><rp>）</rp></ruby>を<ruby><rb>服</rb><rp>（</rp><rt>ふく</rt><rp>）</rp></ruby>し、<ruby><rb>樂</rb><rp>（</rp><rt>がく</rt><rp>）</rp></ruby>は<ruby><rb>則</rb><rp>（</rp><rt>すなは</rt><rp>）</rp></ruby>ち<ruby><rb>韶舞</rb><rp>（</rp><rt>せうぶ</rt><rp>）</rp></ruby>し、<ruby><rb>鄭聲</rb><rp>（</rp><rt>ていせい</rt><rp>）</rp></ruby>を<ruby><rb>放</rb><rp>（</rp><rt>はな</rt><rp>）</rp></ruby>ち、<ruby><rb>佞人</rb><rp>（</rp><rt>ねいじん</rt><rp>）</rp></ruby>を<ruby><rb>遠</rb><rp>（</rp><rt>とほざ</rt><rp>）</rp></ruby>けよ。<ruby><rb>鄭聲</rb><rp>（</rp><rt>ていせい</rt><rp>）</rp></ruby>は<ruby><rb>淫</rb><rp>（</rp><rt>いん</rt><rp>）</rp></ruby>に、<ruby><rb>佞人</rb><rp>（</rp><rt>ねいじん</rt><rp>）</rp></ruby>は<ruby><rb>殆</rb><rp>（</rp><rt>あやふ</rt><rp>）</rp></ruby>し。〉</span>
</p><p><br>
十五之十一
</p><p>子曰：「人無遠慮，必有近憂。」
</p><p><span>〈子曰く、<ruby><rb>人</rb><rp>（</rp><rt>ひと</rt><rp>）</rp></ruby><ruby><rb>遠</rb><rp>（</rp><rt>とほ</rt><rp>）</rp></ruby>き<ruby><rb>慮</rb><rp>（</rp><rt>おもんばかり</rt><rp>）</rp></ruby><ruby><rb>無</rb><rp>（</rp><rt>な</rt><rp>）</rp></ruby>ければ、<ruby><rb>必</rb><rp>（</rp><rt>かなら</rt><rp>）</rp></ruby>ず<ruby><rb>近</rb><rp>（</rp><rt>ちか</rt><rp>）</rp></ruby>き<ruby><rb>憂</rb><rp>（</rp><rt>うれひ</rt><rp>）</rp></ruby>あり。〉</span>
</p><p><br>
十五之十二
</p><p>子曰：「已矣乎！吾未見好德如好色者也！」
</p><p><span>〈子曰く、<ruby><rb>已</rb><rp>（</rp><rt>やん</rt><rp>）</rp></ruby>ぬるかな、<ruby><rb>吾</rb><rp>（</rp><rt>われ</rt><rp>）</rp></ruby><ruby><rb>未</rb><rp>（</rp><rt>いま</rt><rp>）</rp></ruby>だ<ruby><rb>德</rb><rp>（</rp><rt>とく</rt><rp>）</rp></ruby>を<ruby><rb>好</rb><rp>（</rp><rt>この</rt><rp>）</rp></ruby>むこと<ruby><rb>色</rb><rp>（</rp><rt>いろ</rt><rp>）</rp></ruby>を<ruby><rb>好</rb><rp>（</rp><rt>この</rt><rp>）</rp></ruby>むが<ruby><rb>如</rb><rp>（</rp><rt>ごと</rt><rp>）</rp></ruby>くする<ruby><rb>者</rb><rp>（</rp><rt>もの</rt><rp>）</rp></ruby>を<ruby><rb>見</rb><rp>（</rp><rt>み</rt><rp>）</rp></ruby>ざるなり。〉</span>
</p><p><br>
十五之十三
</p><p>子曰：「臧文仲，其竊位者與！知柳下惠之賢，而不與立也。」
</p><p><span>〈子曰く、<ruby><rb>臧文仲</rb><rp>（</rp><rt>ざうぶんちう</rt><rp>）</rp></ruby>は<ruby><rb>其</rb><rp>（</rp><rt>そ</rt><rp>）</rp></ruby>れ<ruby><rb>位</rb><rp>（</rp><rt>くらゐ</rt><rp>）</rp></ruby>を<ruby><rb>竊</rb><rp>（</rp><rt>ぬす</rt><rp>）</rp></ruby>むものか、<ruby><rb>柳下惠</rb><rp>（</rp><rt>りうかけい</rt><rp>）</rp></ruby>の<ruby><rb>賢</rb><rp>（</rp><rt>けん</rt><rp>）</rp></ruby>を<ruby><rb>知</rb><rp>（</rp><rt>し</rt><rp>）</rp></ruby>りて、而も<ruby><rb>與</rb><rp>（</rp><rt>とも</rt><rp>）</rp></ruby>に<ruby><rb>立</rb><rp>（</rp><rt>た</rt><rp>）</rp></ruby>たざるなり。〉</span>
</p><p><br>
十五之十四
</p><p>子曰：「躬自厚，而薄責於人，則遠怨矣！」
</p><p><span>〈子曰く、<ruby><rb>躬</rb><rp>（</rp><rt>み</rt><rp>）</rp></ruby><ruby><rb>自</rb><rp>（</rp><rt>みづか</rt><rp>）</rp></ruby>ら<ruby><rb>厚</rb><rp>（</rp><rt>あつ</rt><rp>）</rp></ruby>くして、<ruby><rb>薄</rb><rp>（</rp><rt>うす</rt><rp>）</rp></ruby>く<ruby><rb>人</rb><rp>（</rp><rt>ひと</rt><rp>）</rp></ruby>を<ruby><rb>責</rb><rp>（</rp><rt>せ</rt><rp>）</rp></ruby>むれば、<ruby><rb>則</rb><rp>（</rp><rt>すなは</rt><rp>）</rp></ruby>ち<ruby><rb>怨</rb><rp>（</rp><rt>うらみ</rt><rp>）</rp></ruby>に<ruby><rb>遠</rb><rp>（</rp><rt>とお</rt><rp>）</rp></ruby>ざかる。〉</span>
</p><p><br>
十五之十五
</p><p>子曰：「不曰『如之何，如之何』者，吾末如之何也已矣！」
</p><p><span>〈子曰く、<ruby><rb>之</rb><rp>（</rp><rt>これ</rt><rp>）</rp></ruby>を<ruby><rb>如何</rb><rp>（</rp><rt>いかに</rt><rp>）</rp></ruby>せん、<ruby><rb>之</rb><rp>（</rp><rt>これ</rt><rp>）</rp></ruby>を<ruby><rb>如何</rb><rp>（</rp><rt>いかに</rt><rp>）</rp></ruby>せんと<ruby><rb>曰</rb><rp>（</rp><rt>い</rt><rp>）</rp></ruby>はざるものは、<ruby><rb>吾</rb><rp>（</rp><rt>われ</rt><rp>）</rp></ruby><ruby><rb>之</rb><rp>（</rp><rt>これ</rt><rp>）</rp></ruby>を<ruby><rb>如何</rb><rp>（</rp><rt>いかん</rt><rp>）</rp></ruby>ともする<ruby><rb>末</rb><rp>（</rp><rt>な</rt><rp>）</rp></ruby>きのみ。〉</span>
</p><p><br>
十五之十六
</p><p>子曰：「群居終日，言不及義，好行小慧，難矣哉！」
</p><p><span>〈子曰く、<ruby><rb>羣居</rb><rp>（</rp><rt>ぐんきよ</rt><rp>）</rp></ruby><ruby><rb>終日</rb><rp>（</rp><rt>しゆうじつ</rt><rp>）</rp></ruby>、<ruby><rb>言</rb><rp>（</rp><rt>げん</rt><rp>）</rp></ruby><ruby><rb>義</rb><rp>（</rp><rt>ぎ</rt><rp>）</rp></ruby>に<ruby><rb>及</rb><rp>（</rp><rt>およ</rt><rp>）</rp></ruby>ばず、<ruby><rb>好</rb><rp>（</rp><rt>この</rt><rp>）</rp></ruby>んで<ruby><rb>小慧</rb><rp>（</rp><rt>せうけい</rt><rp>）</rp></ruby>を<ruby><rb>行</rb><rp>（</rp><rt>おこな</rt><rp>）</rp></ruby>ふ、<ruby><rb>難</rb><rp>（</rp><rt>かた</rt><rp>）</rp></ruby>いかな。〉</span>
</p><p><br>
十五之十七
</p><p>子曰：「君子義以爲質，禮以行之，孫以出之，信以成之。君子哉！」
</p><p><span>〈子曰く、<ruby><rb>君子</rb><rp>（</rp><rt>くんし</rt><rp>）</rp></ruby>は<ruby><rb>義</rb><rp>（</rp><rt>ぎ</rt><rp>）</rp></ruby><ruby><rb>以</rb><rp>（</rp><rt>もつ</rt><rp>）</rp></ruby>て<ruby><rb>質</rb><rp>（</rp><rt>しつ</rt><rp>）</rp></ruby>と<ruby><rb>爲</rb><rp>（</rp><rt>な</rt><rp>）</rp></ruby>し、<ruby><rb>禮</rb><rp>（</rp><rt>れい</rt><rp>）</rp></ruby><ruby><rb>以</rb><rp>（</rp><rt>もつ</rt><rp>）</rp></ruby>て<ruby><rb>之</rb><rp>（</rp><rt>これ</rt><rp>）</rp></ruby>を<ruby><rb>行</rb><rp>（</rp><rt>おこな</rt><rp>）</rp></ruby>ひ、<ruby><rb>孫</rb><rp>（</rp><rt>そん</rt><rp>）</rp></ruby><ruby><rb>以</rb><rp>（</rp><rt>もつ</rt><rp>）</rp></ruby>て<ruby><rb>之</rb><rp>（</rp><rt>これ</rt><rp>）</rp></ruby>を<ruby><rb>出</rb><rp>（</rp><rt>いだ</rt><rp>）</rp></ruby>し、<ruby><rb>信</rb><rp>（</rp><rt>しん</rt><rp>）</rp></ruby><ruby><rb>以</rb><rp>（</rp><rt>もつ</rt><rp>）</rp></ruby>て<ruby><rb>之</rb><rp>（</rp><rt>これ</rt><rp>）</rp></ruby>を<ruby><rb>成</rb><rp>（</rp><rt>な</rt><rp>）</rp></ruby>す、<ruby><rb>君子</rb><rp>（</rp><rt>くんし</rt><rp>）</rp></ruby>なるかな。〉</span>
</p><p><br>
十五之十八
</p><p>子曰：「君子病無能焉，不病人之不己知也。」
</p><p><span>〈子曰く、<ruby><rb>君子</rb><rp>（</rp><rt>くんし</rt><rp>）</rp></ruby>は<ruby><rb>能</rb><rp>（</rp><rt>のう</rt><rp>）</rp></ruby>なきを<ruby><rb>病</rb><rp>（</rp><rt>や</rt><rp>）</rp></ruby>む、<ruby><rb>人</rb><rp>（</rp><rt>ひと</rt><rp>）</rp></ruby>の<ruby><rb>己</rb><rp>（</rp><rt>おのれ</rt><rp>）</rp></ruby>を<ruby><rb>知</rb><rp>（</rp><rt>し</rt><rp>）</rp></ruby>らざるを<ruby><rb>病</rb><rp>（</rp><rt>や</rt><rp>）</rp></ruby>まざるなり。〉</span>
</p><p><br>
十五之十九
</p><p>子曰：「君子疾沒世而名不稱焉。」
</p><p><span>〈子曰く、<ruby><rb>君子</rb><rp>（</rp><rt>くんし</rt><rp>）</rp></ruby>は<ruby><rb>世</rb><rp>（</rp><rt>よ</rt><rp>）</rp></ruby>を<ruby><rb>沒</rb><rp>（</rp><rt>ぼつ</rt><rp>）</rp></ruby>して<ruby><rb>名</rb><rp>（</rp><rt>な</rt><rp>）</rp></ruby><ruby><rb>稱</rb><rp>（</rp><rt>しよう</rt><rp>）</rp></ruby>せられざるを<ruby><rb>疾</rb><rp>（</rp><rt>にく</rt><rp>）</rp></ruby>む。〉</span>
</p><p><br>
十五之二十
</p><p>子曰：「君子求諸己，小人求諸人。」
</p><p><span>〈子曰く、<ruby><rb>君子</rb><rp>（</rp><rt>くんし</rt><rp>）</rp></ruby>は<ruby><rb>諸</rb><rp>（</rp><rt>これ</rt><rp>）</rp></ruby>を<ruby><rb>己</rb><rp>（</rp><rt>おのれ</rt><rp>）</rp></ruby>に<ruby><rb>求</rb><rp>（</rp><rt>もと</rt><rp>）</rp></ruby>め、<ruby><rb>小人</rb><rp>（</rp><rt>せうじん</rt><rp>）</rp></ruby>は<ruby><rb>諸</rb><rp>（</rp><rt>これ</rt><rp>）</rp></ruby>を<ruby><rb>人</rb><rp>（</rp><rt>ひと</rt><rp>）</rp></ruby>に<ruby><rb>求</rb><rp>（</rp><rt>もと</rt><rp>）</rp></ruby>む。〉</span>
</p><p><br>
十五之二一
</p><p>子曰：「君子矜而不爭，群而不黨。」
</p><p><span>〈子曰く、<ruby><rb>君子</rb><rp>（</rp><rt>くんし</rt><rp>）</rp></ruby>は<ruby><rb>矜</rb><rp>（</rp><rt>つゝし</rt><rp>）</rp></ruby>みて<ruby><rb>爭</rb><rp>（</rp><rt>あらそ</rt><rp>）</rp></ruby>はず、<ruby><rb>羣</rb><rp>（</rp><rt>ぐん</rt><rp>）</rp></ruby>して<ruby><rb>黨</rb><rp>（</rp><rt>たう</rt><rp>）</rp></ruby>せず。〉</span>
</p><p><br>
十五之二二
</p><p>子曰：「君子不以言擧人，不以人廢言。」
</p><p><span>〈子曰く、<ruby><rb>君子</rb><rp>（</rp><rt>くんし</rt><rp>）</rp></ruby>は<ruby><rb>言</rb><rp>（</rp><rt>げん</rt><rp>）</rp></ruby>を<ruby><rb>以</rb><rp>（</rp><rt>もつ</rt><rp>）</rp></ruby>て<ruby><rb>人</rb><rp>（</rp><rt>ひと</rt><rp>）</rp></ruby>を<ruby><rb>擧</rb><rp>（</rp><rt>あ</rt><rp>）</rp></ruby>げず、<ruby><rb>人</rb><rp>（</rp><rt>ひと</rt><rp>）</rp></ruby>を<ruby><rb>以</rb><rp>（</rp><rt>もつ</rt><rp>）</rp></ruby>て<ruby><rb>言</rb><rp>（</rp><rt>げん</rt><rp>）</rp></ruby>を<ruby><rb>廢</rb><rp>（</rp><rt>はい</rt><rp>）</rp></ruby>せず。〉</span>
</p><p><br>
十五之二三
</p><p>子貢問曰：「有一言而可以終身行之者乎？」子曰：「其恕乎！己所不欲，勿施於人。」
</p><p><span>〈<ruby><rb>子貢</rb><rp>（</rp><rt>しこう</rt><rp>）</rp></ruby><ruby><rb>問</rb><rp>（</rp><rt>と</rt><rp>）</rp></ruby>ふ、<ruby><rb>曰</rb><rp>（</rp><rt>いは</rt><rp>）</rp></ruby>く、<ruby><rb>一言</rb><rp>（</rp><rt>いちげん</rt><rp>）</rp></ruby>にして<ruby><rb>以</rb><rp>（</rp><rt>もつ</rt><rp>）</rp></ruby>て<ruby><rb>終身</rb><rp>（</rp><rt>しゆうしん</rt><rp>）</rp></ruby><ruby><rb>之</rb><rp>（</rp><rt>これ</rt><rp>）</rp></ruby>を<ruby><rb>行</rb><rp>（</rp><rt>おこな</rt><rp>）</rp></ruby>ふ<ruby><rb>可</rb><rp>（</rp><rt>べ</rt><rp>）</rp></ruby>き<ruby><rb>者</rb><rp>（</rp><rt>もの</rt><rp>）</rp></ruby><ruby><rb>有</rb><rp>（</rp><rt>あ</rt><rp>）</rp></ruby>りや。子曰く、<ruby><rb>其</rb><rp>（</rp><rt>そ</rt><rp>）</rp></ruby>れ<ruby><rb>恕</rb><rp>（</rp><rt>じよ</rt><rp>）</rp></ruby>か、<ruby><rb>己</rb><rp>（</rp><rt>おのれ</rt><rp>）</rp></ruby>の<ruby><rb>欲</rb><rp>（</rp><rt>ほつ</rt><rp>）</rp></ruby>せざる<ruby><rb>所</rb><rp>（</rp><rt>ところ</rt><rp>）</rp></ruby>は<ruby><rb>人</rb><rp>（</rp><rt>ひと</rt><rp>）</rp></ruby>に<ruby><rb>施</rb><rp>（</rp><rt>ほどこ</rt><rp>）</rp></ruby>すこと<ruby><rb>勿</rb><rp>（</rp><rt>なか</rt><rp>）</rp></ruby>れ。〉</span>
</p><p><br>
十五之二四
</p><p>子曰：「吾之於人也，誰毀誰譽？如有所譽者，其有所試矣。斯民也，三代之所以直道而行也。」
</p><p><span>〈子曰く、<ruby><rb>吾</rb><rp>（</rp><rt>われ</rt><rp>）</rp></ruby>の<ruby><rb>人</rb><rp>（</rp><rt>ひと</rt><rp>）</rp></ruby>に<ruby><rb>於</rb><rp>（</rp><rt>お</rt><rp>）</rp></ruby>ける、<ruby><rb>誰</rb><rp>（</rp><rt>たれ</rt><rp>）</rp></ruby>をか<ruby><rb>毀</rb><rp>（</rp><rt>そし</rt><rp>）</rp></ruby>り<ruby><rb>誰</rb><rp>（</rp><rt>たれ</rt><rp>）</rp></ruby>をか<ruby><rb>譽</rb><rp>（</rp><rt>ほ</rt><rp>）</rp></ruby>めん、<ruby><rb>如</rb><rp>（</rp><rt>も</rt><rp>）</rp></ruby>し<ruby><rb>譽</rb><rp>（</rp><rt>ほ</rt><rp>）</rp></ruby>むる<ruby><rb>所</rb><rp>（</rp><rt>ところ</rt><rp>）</rp></ruby>の者あらば、<ruby><rb>其</rb><rp>（</rp><rt>そ</rt><rp>）</rp></ruby>れ<ruby><rb>試</rb><rp>（</rp><rt>こころ</rt><rp>）</rp></ruby>みる<ruby><rb>所</rb><rp>（</rp><rt>ところ</rt><rp>）</rp></ruby><ruby><rb>有</rb><rp>（</rp><rt>あ</rt><rp>）</rp></ruby>らん。<ruby><rb>斯</rb><rp>（</rp><rt>こ</rt><rp>）</rp></ruby>の<ruby><rb>民</rb><rp>（</rp><rt>たみ</rt><rp>）</rp></ruby>や、<ruby><rb>三代</rb><rp>（</rp><rt>さんだい</rt><rp>）</rp></ruby>の<ruby><rb>直道</rb><rp>（</rp><rt>ちよくだう</rt><rp>）</rp></ruby>にして<ruby><rb>行</rb><rp>（</rp><rt>おこな</rt><rp>）</rp></ruby>ふ<ruby><rb>所以</rb><rp>（</rp><rt>ゆゑん</rt><rp>）</rp></ruby>なり。〉</span>
</p><p><br>
十五之二五
</p><p>子曰：「吾猶及史之闕文也，有馬者，借人乘之。今亡矣夫！」
</p><p><span>〈子曰く、<ruby><rb>吾</rb><rp>（</rp><rt>われ</rt><rp>）</rp></ruby><ruby><rb>猶</rb><rp>（</rp><rt>な</rt><rp>）</rp></ruby>ほ<ruby><rb>史</rb><rp>（</rp><rt>し</rt><rp>）</rp></ruby>の<ruby><rb>闕文</rb><rp>（</rp><rt>けつぶん</rt><rp>）</rp></ruby>に<ruby><rb>及</rb><rp>（</rp><rt>およ</rt><rp>）</rp></ruby>ぶ、<ruby><rb>馬</rb><rp>（</rp><rt>うま</rt><rp>）</rp></ruby><ruby><rb>有</rb><rp>（</rp><rt>あ</rt><rp>）</rp></ruby>る<ruby><rb>者</rb><rp>（</rp><rt>もの</rt><rp>）</rp></ruby>は、<ruby><rb>人</rb><rp>（</rp><rt>ひと</rt><rp>）</rp></ruby>に<ruby><rb>借</rb><rp>（</rp><rt>か</rt><rp>）</rp></ruby>して<ruby><rb>之</rb><rp>（</rp><rt>これ</rt><rp>）</rp></ruby>に<ruby><rb>乘</rb><rp>（</rp><rt>の</rt><rp>）</rp></ruby>らしむ、<ruby><rb>今</rb><rp>（</rp><rt>いま</rt><rp>）</rp></ruby>は<ruby><rb>亡</rb><rp>（</rp><rt>な</rt><rp>）</rp></ruby>きかな。〉</span>
</p><p><br>
十五之二六
</p><p>子曰：「巧言亂德，小不忍，則亂大謀。」
</p><p><span>〈子曰く、<ruby><rb>巧言</rb><rp>（</rp><rt>かうげん</rt><rp>）</rp></ruby>は<ruby><rb>德</rb><rp>（</rp><rt>とく</rt><rp>）</rp></ruby>を<ruby><rb>亂</rb><rp>（</rp><rt>みだ</rt><rp>）</rp></ruby>る。<ruby><rb>小</rb><rp>（</rp><rt>せう</rt><rp>）</rp></ruby><ruby><rb>忍</rb><rp>（</rp><rt>しの</rt><rp>）</rp></ruby>びざれば、<ruby><rb>則</rb><rp>（</rp><rt>すなは</rt><rp>）</rp></ruby>ち<ruby><rb>大謀</rb><rp>（</rp><rt>たいばう</rt><rp>）</rp></ruby>を<ruby><rb>亂</rb><rp>（</rp><rt>みだ</rt><rp>）</rp></ruby>る。〉</span>
</p><p><br>
十五之二七
</p><p>子曰：「衆惡之，必察焉；衆好之，必察焉。」
</p><p><span>〈子曰く、<ruby><rb>衆</rb><rp>（</rp><rt>しう</rt><rp>）</rp></ruby><ruby><rb>之</rb><rp>（</rp><rt>これ</rt><rp>）</rp></ruby>を<ruby><rb>惡</rb><rp>（</rp><rt>にく</rt><rp>）</rp></ruby>むも、<ruby><rb>必</rb><rp>（</rp><rt>かなら</rt><rp>）</rp></ruby>ず<ruby><rb>察</rb><rp>（</rp><rt>さつ</rt><rp>）</rp></ruby>し、<ruby><rb>衆</rb><rp>（</rp><rt>しう</rt><rp>）</rp></ruby><ruby><rb>之</rb><rp>（</rp><rt>これ</rt><rp>）</rp></ruby>を<ruby><rb>好</rb><rp>（</rp><rt>この</rt><rp>）</rp></ruby>むも、<ruby><rb>必</rb><rp>（</rp><rt>かなら</rt><rp>）</rp></ruby>ず<ruby><rb>察</rb><rp>（</rp><rt>さつ</rt><rp>）</rp></ruby>す。〉</span>
</p><p><br>
十五之二八
</p><p>子曰：「人能弘道，非道弘人。」
</p><p><span>〈子曰く、<ruby><rb>人</rb><rp>（</rp><rt>ひと</rt><rp>）</rp></ruby><ruby><rb>能</rb><rp>（</rp><rt>よ</rt><rp>）</rp></ruby>く<ruby><rb>道</rb><rp>（</rp><rt>みち</rt><rp>）</rp></ruby>を<ruby><rb>弘</rb><rp>（</rp><rt>ひろ</rt><rp>）</rp></ruby>む、<ruby><rb>道</rb><rp>（</rp><rt>みち</rt><rp>）</rp></ruby><ruby><rb>人</rb><rp>（</rp><rt>ひと</rt><rp>）</rp></ruby>を<ruby><rb>弘</rb><rp>（</rp><rt>ひろ</rt><rp>）</rp></ruby>むるに<ruby><rb>非</rb><rp>（</rp><rt>あらざ</rt><rp>）</rp></ruby>るなり。〉</span>
</p><p><br>
十五之二九
</p><p>子曰：「過而不改，是謂過矣。」
</p><p><span>〈子曰く、<ruby><rb>過</rb><rp>（</rp><rt>あやま</rt><rp>）</rp></ruby>つて<ruby><rb>改</rb><rp>（</rp><rt>あらた</rt><rp>）</rp></ruby>めざるは、<ruby><rb>是</rb><rp>（</rp><rt>これ</rt><rp>）</rp></ruby>を<ruby><rb>過</rb><rp>（</rp><rt>あやまち</rt><rp>）</rp></ruby>と<ruby><rb>謂</rb><rp>（</rp><rt>い</rt><rp>）</rp></ruby>ふ。〉</span>
</p><p><br>
十五之三十
</p><p>子曰：「吾嘗終日不食，終夜不寑，以思；無益，不如學也。」
</p><p><span>〈子曰く、<ruby><rb>吾</rb><rp>（</rp><rt>われ</rt><rp>）</rp></ruby><ruby><rb>嘗</rb><rp>（</rp><rt>かつ</rt><rp>）</rp></ruby>て<ruby><rb>終日</rb><rp>（</rp><rt>しゆうじつ</rt><rp>）</rp></ruby><ruby><rb>食</rb><rp>（</rp><rt>くら</rt><rp>）</rp></ruby>はず、<ruby><rb>終夜</rb><rp>（</rp><rt>しゆうや</rt><rp>）</rp></ruby><ruby><rb>寢</rb><rp>（</rp><rt>い</rt><rp>）</rp></ruby>ねずして、<ruby><rb>以</rb><rp>（</rp><rt>もつ</rt><rp>）</rp></ruby>て<ruby><rb>思</rb><rp>（</rp><rt>おも</rt><rp>）</rp></ruby>へり、<ruby><rb>益</rb><rp>（</rp><rt>えき</rt><rp>）</rp></ruby>なし、<ruby><rb>學</rb><rp>（</rp><rt>まな</rt><rp>）</rp></ruby>ぶに<ruby><rb>如</rb><rp>（</rp><rt>し</rt><rp>）</rp></ruby>かざるなり。〉</span>
</p><p><br>
十五之三一
</p><p>子曰：「君子謀道不謀食。耕也，餒在其中矣；學也，祿在其中矣。君子憂道不憂貧。」
</p><p><span>〈子曰く、<ruby><rb>君子</rb><rp>（</rp><rt>くんし</rt><rp>）</rp></ruby>は<ruby><rb>道</rb><rp>（</rp><rt>みち</rt><rp>）</rp></ruby>を<ruby><rb>謀</rb><rp>（</rp><rt>はか</rt><rp>）</rp></ruby>りて<ruby><rb>食</rb><rp>（</rp><rt>しよく</rt><rp>）</rp></ruby>を<ruby><rb>謀</rb><rp>（</rp><rt>はか</rt><rp>）</rp></ruby>らず、<ruby><rb>耕</rb><rp>（</rp><rt>たがや</rt><rp>）</rp></ruby>すや、<ruby><rb>餒</rb><rp>（</rp><rt>うゑ</rt><rp>）</rp></ruby><ruby><rb>其中</rb><rp>（</rp><rt>そのうち</rt><rp>）</rp></ruby>に<ruby><rb>在</rb><rp>（</rp><rt>あ</rt><rp>）</rp></ruby>り、<ruby><rb>學</rb><rp>（</rp><rt>まな</rt><rp>）</rp></ruby>ぶや、<ruby><rb>祿</rb><rp>（</rp><rt>ろく</rt><rp>）</rp></ruby><ruby><rb>其中</rb><rp>（</rp><rt>そのうち</rt><rp>）</rp></ruby>に<ruby><rb>在</rb><rp>（</rp><rt>あ</rt><rp>）</rp></ruby>り、<ruby><rb>君子</rb><rp>（</rp><rt>くんし</rt><rp>）</rp></ruby>は<ruby><rb>道</rb><rp>（</rp><rt>みち</rt><rp>）</rp></ruby>を<ruby><rb>憂</rb><rp>（</rp><rt>うれ</rt><rp>）</rp></ruby>へ、<ruby><rb>貧</rb><rp>（</rp><rt>ひん</rt><rp>）</rp></ruby>を<ruby><rb>憂</rb><rp>（</rp><rt>うれ</rt><rp>）</rp></ruby>へず。〉</span>
</p><p><br>
十五之三二
</p><p>子曰：「知及之，仁不能守之，雖得之，必失之。知及之，仁能守之。不莊以蒞之，則民不敬。知及之，仁能守之，莊以蒞之。動之不以禮，未善也。」
</p><p><span>〈子曰く、<ruby><rb>知</rb><rp>（</rp><rt>ち</rt><rp>）</rp></ruby><ruby><rb>之</rb><rp>（</rp><rt>これ</rt><rp>）</rp></ruby>に<ruby><rb>及</rb><rp>（</rp><rt>およ</rt><rp>）</rp></ruby>べども、<ruby><rb>仁</rb><rp>（</rp><rt>じん</rt><rp>）</rp></ruby><ruby><rb>之</rb><rp>（</rp><rt>これ</rt><rp>）</rp></ruby>を<ruby><rb>守</rb><rp>（</rp><rt>まも</rt><rp>）</rp></ruby>る<ruby><rb>能</rb><rp>（</rp><rt>あた</rt><rp>）</rp></ruby>はざれば、<ruby><rb>之</rb><rp>（</rp><rt>これ</rt><rp>）</rp></ruby>を<ruby><rb>得</rb><rp>（</rp><rt>う</rt><rp>）</rp></ruby>ると<ruby><rb>雖</rb><rp>（</rp><rt>いへど</rt><rp>）</rp></ruby>も、<ruby><rb>必</rb><rp>（</rp><rt>かなら</rt><rp>）</rp></ruby>ず<ruby><rb>之</rb><rp>（</rp><rt>これ</rt><rp>）</rp></ruby>を<ruby><rb>失</rb><rp>（</rp><rt>うしな</rt><rp>）</rp></ruby>ふ。<ruby><rb>知</rb><rp>（</rp><rt>ち</rt><rp>）</rp></ruby><ruby><rb>之</rb><rp>（</rp><rt>これ</rt><rp>）</rp></ruby>に<ruby><rb>及</rb><rp>（</rp><rt>およ</rt><rp>）</rp></ruby>び、<ruby><rb>仁</rb><rp>（</rp><rt>じん</rt><rp>）</rp></ruby><ruby><rb>能</rb><rp>（</rp><rt>よ</rt><rp>）</rp></ruby>く<ruby><rb>之</rb><rp>（</rp><rt>これ</rt><rp>）</rp></ruby>を<ruby><rb>守</rb><rp>（</rp><rt>まも</rt><rp>）</rp></ruby>るも、<ruby><rb>莊</rb><rp>（</rp><rt>さう</rt><rp>）</rp></ruby><ruby><rb>以</rb><rp>（</rp><rt>もつ</rt><rp>）</rp></ruby>て<ruby><rb>之</rb><rp>（</rp><rt>これ</rt><rp>）</rp></ruby>に<ruby><rb>蒞</rb><rp>（</rp><rt>のぞ</rt><rp>）</rp></ruby>まざれば、<ruby><rb>則</rb><rp>（</rp><rt>すなは</rt><rp>）</rp></ruby>ち<ruby><rb>民</rb><rp>（</rp><rt>たみ</rt><rp>）</rp></ruby><ruby><rb>敬</rb><rp>（</rp><rt>けい</rt><rp>）</rp></ruby>せず。<ruby><rb>知</rb><rp>（</rp><rt>ち</rt><rp>）</rp></ruby><ruby><rb>之</rb><rp>（</rp><rt>これ</rt><rp>）</rp></ruby>に及び、<ruby><rb>仁</rb><rp>（</rp><rt>じん</rt><rp>）</rp></ruby><ruby><rb>能</rb><rp>（</rp><rt>よ</rt><rp>）</rp></ruby>く<ruby><rb>之</rb><rp>（</rp><rt>これ</rt><rp>）</rp></ruby>を<ruby><rb>守</rb><rp>（</rp><rt>まも</rt><rp>）</rp></ruby>り、<ruby><rb>莊</rb><rp>（</rp><rt>さう</rt><rp>）</rp></ruby>以て之に<ruby><rb>蒞</rb><rp>（</rp><rt>のぞ</rt><rp>）</rp></ruby>めども、<ruby><rb>之</rb><rp>（</rp><rt>これ</rt><rp>）</rp></ruby>を<ruby><rb>動</rb><rp>（</rp><rt>うご</rt><rp>）</rp></ruby>かすに<ruby><rb>禮</rb><rp>（</rp><rt>れい</rt><rp>）</rp></ruby>を<ruby><rb>以</rb><rp>（</rp><rt>もつ</rt><rp>）</rp></ruby>てせざれば、<ruby><rb>未</rb><rp>（</rp><rt>いま</rt><rp>）</rp></ruby>だ<ruby><rb>善</rb><rp>（</rp><rt>よ</rt><rp>）</rp></ruby>からざるなり。〉</span>
</p><p><br>
十五之三三
</p><p>子曰：「君子不可小知，而可大受也。小人不可大受，而可小知也。」
</p><p><span>〈子曰く、<ruby><rb>君子</rb><rp>（</rp><rt>くんし</rt><rp>）</rp></ruby>は<ruby><rb>小知</rb><rp>（</rp><rt>せうち</rt><rp>）</rp></ruby>す<ruby><rb>可</rb><rp>（</rp><rt>べ</rt><rp>）</rp></ruby>からず、而して<ruby><rb>大受</rb><rp>（</rp><rt>たいじゆ</rt><rp>）</rp></ruby>せしむ<ruby><rb>可</rb><rp>（</rp><rt>べ</rt><rp>）</rp></ruby>きなり。<ruby><rb>小人</rb><rp>（</rp><rt>せうじん</rt><rp>）</rp></ruby>は<ruby><rb>大受</rb><rp>（</rp><rt>たいじゆ</rt><rp>）</rp></ruby>せしむ<ruby><rb>可</rb><rp>（</rp><rt>べ</rt><rp>）</rp></ruby>からず、而して<ruby><rb>小知</rb><rp>（</rp><rt>せうち</rt><rp>）</rp></ruby>す<ruby><rb>可</rb><rp>（</rp><rt>べ</rt><rp>）</rp></ruby>きなり。〉</span>
</p><p><br>
十五之三四
</p><p>子曰：「民之於仁也，甚於水火。水火，吾見蹈而死者矣，未見蹈仁而死者也。」
</p><p><span>〈子曰く、<ruby><rb>民</rb><rp>（</rp><rt>たみ</rt><rp>）</rp></ruby>の<ruby><rb>仁</rb><rp>（</rp><rt>じん</rt><rp>）</rp></ruby>に<ruby><rb>於</rb><rp>（</rp><rt>お</rt><rp>）</rp></ruby>けるや、<ruby><rb>水火</rb><rp>（</rp><rt>すゐくわ</rt><rp>）</rp></ruby>より<ruby><rb>甚</rb><rp>（</rp><rt>はなはだ</rt><rp>）</rp></ruby>し。<ruby><rb>水火</rb><rp>（</rp><rt>すゐくわ</rt><rp>）</rp></ruby>は<ruby><rb>吾</rb><rp>（</rp><rt>われ</rt><rp>）</rp></ruby><ruby><rb>蹈</rb><rp>（</rp><rt>ふ</rt><rp>）</rp></ruby>んで<ruby><rb>死</rb><rp>（</rp><rt>し</rt><rp>）</rp></ruby>する<ruby><rb>者</rb><rp>（</rp><rt>もの</rt><rp>）</rp></ruby>を<ruby><rb>見</rb><rp>（</rp><rt>み</rt><rp>）</rp></ruby>る、<ruby><rb>未</rb><rp>（</rp><rt>いま</rt><rp>）</rp></ruby>だ<ruby><rb>仁</rb><rp>（</rp><rt>じん</rt><rp>）</rp></ruby>を<ruby><rb>蹈</rb><rp>（</rp><rt>ふ</rt><rp>）</rp></ruby>んで<ruby><rb>死</rb><rp>（</rp><rt>し</rt><rp>）</rp></ruby>する<ruby><rb>者</rb><rp>（</rp><rt>もの</rt><rp>）</rp></ruby>を<ruby><rb>見</rb><rp>（</rp><rt>み</rt><rp>）</rp></ruby>ざるなり。〉</span>
</p><p><br>
十五之三五
</p><p>子曰：「當仁，不讓於師。」
</p><p><span>〈子曰く、<ruby><rb>仁</rb><rp>（</rp><rt>じん</rt><rp>）</rp></ruby>に<ruby><rb>當</rb><rp>（</rp><rt>あた</rt><rp>）</rp></ruby>つては<ruby><rb>師</rb><rp>（</rp><rt>し</rt><rp>）</rp></ruby>に<ruby><rb>讓</rb><rp>（</rp><rt>ゆず</rt><rp>）</rp></ruby>らず。〉</span>
</p><p><br>
十五之三六
</p><p>子曰：「君子貞而不諒。」
</p><p><span>〈子曰く、<ruby><rb>君子</rb><rp>（</rp><rt>くんし</rt><rp>）</rp></ruby>は<ruby><rb>貞</rb><rp>（</rp><rt>てい</rt><rp>）</rp></ruby>にして<ruby><rb>諒</rb><rp>（</rp><rt>まこと</rt><rp>）</rp></ruby>ならず。〉</span>
</p><p><br>
十五之三七
</p><p>子曰：「事君，敬其事而後其食。」
</p><p><span>〈子曰く、<ruby><rb>君</rb><rp>（</rp><rt>きみ</rt><rp>）</rp></ruby>に<ruby><rb>事</rb><rp>（</rp><rt>つか</rt><rp>）</rp></ruby>へて<ruby><rb>其事</rb><rp>（</rp><rt>そのこと</rt><rp>）</rp></ruby>を<ruby><rb>敬</rb><rp>（</rp><rt>けい</rt><rp>）</rp></ruby>し、而して<ruby><rb>其食</rb><rp>（</rp><rt>そのしよく</rt><rp>）</rp></ruby>を<ruby><rb>後</rb><rp>（</rp><rt>のち</rt><rp>）</rp></ruby>にす。〉</span>
</p><p><br>
十五之三八
</p><p>子曰：「有敎無類。」
</p><p><span>〈子曰く、<ruby><rb>敎</rb><rp>（</rp><rt>をしへ</rt><rp>）</rp></ruby><ruby><rb>有</rb><rp>（</rp><rt>あ</rt><rp>）</rp></ruby>りて<ruby><rb>類</rb><rp>（</rp><rt>るゐ</rt><rp>）</rp></ruby>なし。〉</span>
</p><p><br>
十五之三九
</p><p>子曰：「道不同，不相爲謀。」
</p><p><span>〈子曰く、<ruby><rb>道</rb><rp>（</rp><rt>みち</rt><rp>）</rp></ruby><ruby><rb>同</rb><rp>（</rp><rt>おな</rt><rp>）</rp></ruby>じからざれば、<ruby><rb>相</rb><rp>（</rp><rt>あひ</rt><rp>）</rp></ruby><ruby><rb>爲</rb><rp>（</rp><rt>た</rt><rp>）</rp></ruby>めに<ruby><rb>謀</rb><rp>（</rp><rt>はか</rt><rp>）</rp></ruby>らず。〉</span>
</p><p><br>
十五之四十
</p><p>子曰：「辭，達而已矣！」
</p><p><span>〈子曰く、<ruby><rb>辭</rb><rp>（</rp><rt>じ</rt><rp>）</rp></ruby>は<ruby><rb>達</rb><rp>（</rp><rt>たつ</rt><rp>）</rp></ruby>するのみ。〉</span>
</p><p><br>
十五之四一
</p><p>師冕見。及階，子曰：「階也。」及席，子曰：「席也。」皆坐，子吿之曰：「某在斯，某在斯。」師冕出，子張問曰：「與師言之道與？」子曰：「然，固相師之道也。」
</p><p><span>〈<ruby><rb>師</rb><rp>（</rp><rt>し</rt><rp>）</rp></ruby><ruby><rb>冕</rb><rp>（</rp><rt>べん</rt><rp>）</rp></ruby><ruby><rb>見</rb><rp>（</rp><rt>まみ</rt><rp>）</rp></ruby>ゆ、<ruby><rb>階</rb><rp>（</rp><rt>かい</rt><rp>）</rp></ruby>に<ruby><rb>及</rb><rp>（</rp><rt>およ</rt><rp>）</rp></ruby>ぶ。子曰く、<ruby><rb>階</rb><rp>（</rp><rt>かい</rt><rp>）</rp></ruby>なり。<ruby><rb>席</rb><rp>（</rp><rt>せき</rt><rp>）</rp></ruby>に<ruby><rb>及</rb><rp>（</rp><rt>およ</rt><rp>）</rp></ruby>ぶ。子曰く、<ruby><rb>席</rb><rp>（</rp><rt>せき</rt><rp>）</rp></ruby>なり。<ruby><rb>皆</rb><rp>（</rp><rt>みな</rt><rp>）</rp></ruby><ruby><rb>坐</rb><rp>（</rp><rt>ざ</rt><rp>）</rp></ruby>す。<ruby><rb>子</rb><rp>（</rp><rt>し</rt><rp>）</rp></ruby><ruby><rb>之</rb><rp>（</rp><rt>これ</rt><rp>）</rp></ruby>に<ruby><rb>吿</rb><rp>（</rp><rt>つ</rt><rp>）</rp></ruby>げて曰く、<ruby><rb>某</rb><rp>（</rp><rt>ぼう</rt><rp>）</rp></ruby>は<ruby><rb>斯</rb><rp>（</rp><rt>こゝ</rt><rp>）</rp></ruby>に<ruby><rb>在</rb><rp>（</rp><rt>あ</rt><rp>）</rp></ruby>り、某は斯に在り。<ruby><rb>師</rb><rp>（</rp><rt>し</rt><rp>）</rp></ruby><ruby><rb>冕</rb><rp>（</rp><rt>べん</rt><rp>）</rp></ruby><ruby><rb>出</rb><rp>（</rp><rt>い</rt><rp>）</rp></ruby>づ。<ruby><rb>子張</rb><rp>（</rp><rt>しちやう</rt><rp>）</rp></ruby><ruby><rb>問</rb><rp>（</rp><rt>と</rt><rp>）</rp></ruby>うて<ruby><rb>曰</rb><rp>（</rp><rt>いは</rt><rp>）</rp></ruby>く、<ruby><rb>師</rb><rp>（</rp><rt>し</rt><rp>）</rp></ruby>と<ruby><rb>言</rb><rp>（</rp><rt>い</rt><rp>）</rp></ruby>ふの<ruby><rb>道</rb><rp>（</rp><rt>みち</rt><rp>）</rp></ruby>か。子曰く、<ruby><rb>然</rb><rp>（</rp><rt>しか</rt><rp>）</rp></ruby>り、<ruby><rb>固</rb><rp>（</rp><rt>もと</rt><rp>）</rp></ruby>より<ruby><rb>師</rb><rp>（</rp><rt>し</rt><rp>）</rp></ruby>を<ruby><rb>相</rb><rp>（</rp><rt>たす</rt><rp>）</rp></ruby>くるの<ruby><rb>道</rb><rp>（</rp><rt>みち</rt><rp>）</rp></ruby>なり。〉</span>
</p>